Architettura dell'informazione
===============================

L’architettura dell’informazione definisce la struttura di un sito, il modo in cui le informazioni sono organizzate, i metodi di navigazione e la terminologia usata, al fine di facilitare l’accesso intuitivo ai contenuti e il completamento di compiti da parte degli utenti.

L’architettura di un sito è composta da:

-	l'**alberatura**, ovvero la struttura del sito, organizzata in sezioni e livelli, e la posizione delle pagine;
-	i **sistemi di navigazione** primaria e secondaria, ovvero i menu per accedere alle varie sezioni del sito;
-	le **tipologie di contenuto** (in inglese, content types), ovvero la struttura e l’ordine delle informazioni per creare pagine foglia (ad esempio, le pagine di dettaglio per i percorsi di visita o le attività educative proposte dal museo ai suoi visitatori);
-	le **tassonomie** e i vocabolari controllati, ovvero le liste di vocaboli da usare per nominare i contenuti del sito e per taggarli in modo da renderli fruibili tramite motore di ricerca o navigazione alternativa.

Tutti i dettagli sull’architettura del sito di un museo sono contenuti nel `Documento di architettura dell’informazione (ODS XXKB) <https://designers.italia.it/files/resources/modelli/musei-civici/Architettura-ModelloMusei-DesignersItalia.ods>`_.

Tutte le risorse presentano le indicazioni di voci di navigazione, etichette, titoli di pagina e di sezione anche in lingua inglese, per facilitare la realizzazione, qualora necessario, di un sito multilingua.

-------------------


.. toctree::
   :maxdepth: 3
   :caption: Indice dei contenuti

   architettura-informazione/struttura-sito.rst
   architettura-informazione/sistemi-navigazione.rst
   architettura-informazione/homepage.rst
   architettura-informazione/sezione-organizza-la-visita.rst
   architettura-informazione/sezione-esplora-il-museo.rst
   architettura-informazione/sezione-mostre-ed-eventi.rst
   architettura-informazione/sezione-educazione-e-ricerca.rst
   architettura-informazione/sezione-organizzazione.rst
   architettura-informazione/altri-contenuti.rst
   architettura-informazione/tassonomie.rst
   
