Libreria dei componenti UI 
===========================================

Per la progettazione della libreria di componenti UI del modello si è partiti basandoci sullo UI Kit Italia e sugli altri componenti creati per i modelli precedenti, così da assicurare una coerenza visiva tra le varie interfacce. In base poi ai risultati della ricerca e quindi alle necessità a livello informativo e di contenuto, sono state creati alcuni specifici componenti (ad esempio, la Card Relaunch o la Hero della Homepage) 

Per il modello è stata creata una libreria di componenti standardizzati che definisce il punto centralizzato dal quale recuperare gli elementi che andranno a comporre l’interfaccia del sito. 

I vantaggi di utilizzare una libreria di componenti sono: 

una maggiore applicabilità a livello di implementazione, riducendo tempi di sviluppo e frequenza di modifica degli stili e al contempo garantendo una maggiore consistenza in termini sia visivi che di esperienza tra i siti; 

un’esperienza d’uso più coerente per i cittadini, garantendo maggiore orientamento e trovabilità dei contenuti anche nel passaggio tra diversi siti dei musei. 

All’interno del file Figma è possibile trovare tutte le informazioni di implementazione, di utilizzo e di comportamento a livello di interazione. 

Vai alla libreria dei componenti UI 

Fondamenti (Foundations) 
---------------------------

I fondamenti di UI sono gli elementi che definiscono le caratteristiche dei componenti dell’interfaccia utente. 

La base dei fondamenti del modello Musei è stata generata a partire dallo UI Kit Italia al quale sono stati integrati alcuni elementi aggiuntivi caratterizzanti del modello. 

I fondamenti definiscono le linee guida per l’utilizzo di: 

- nomenclature (naming); 
- griglie e spaziature (spacing); 
- colori e tokens. 

Componenti (Components) 
--------------------------

I componenti definiscono i mattoni riutilizzabili del kit. Ciascun componente è stato progettato per incontrare bisogni specifici degli utenti e, nel loro insieme, definiscono i modelli di interazione. 

I componenti sono divisi in: 

- Components: ossia tutti i singoli componenti del Kit;
- Sections: ossia organismi di componenti che si ripetono all’interno di determinate pagine o sezioni del sito. 

Layout di pagina (Page layouts) 
---------------------------------

I layout di pagina invece definiscono i template che, attraverso l’insieme di componenti specifici, articolano la struttura delle pagine e del contenuto al loro interno. 

I layout di pagina disponibili sono: 

- Homepage per museo singolo o aggregatore; 
- Pagine lista di primo o secondo livello; 
- Pagine foglia delle principali tipologie di contenuto; 
- Template di contenuto generico per pagine foglia; 
- Schermate del Flusso di acquisto biglietti o prenotazione. 

Personalizzazione dell’interfaccia
-------------------------------------

Aggiungi il logo del museo, scegli la giusta tipologia di header e imposta i colori primari e secondari. 

La guida alla personalizzazione del modello ti aiuta a creare un sito con una resa grafica fluida, accessibile e che rispecchia al meglio l’identità visiva dell’ente di riferimento. 
