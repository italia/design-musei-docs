Annotazioni di accessibilità
================================

A corredo della libreria UI, abbiamo creato delle annotazioni di accessibilità che guidano a una corretta interpretazione ed implementazione del modello in conformità con le linee guida di accessibilità WCAG 2.1. 

Per questo lavoro sono stati estratti i template più significativi del modello, sia a livello di contenuto che di diversità di componenti. 

Le annotazioni riguardano la presenza di: 

- Landmark: sezione di pagina corrispondente all’elemento semantico HTML; 
- Button: elemento interattivo che esegue un’azione come il submit di un modulo o l’apertura di un dialog; 
- Immagini: per discernere le immagini informative da quelle decorative; 
- Link: collegamenti verso qualsiasi pagina, file o documento indirizzato da una URL; 
- Input: Campi e controlli dei form per l’inserimento dei dati da parte degli utenti; 
- Note: per tutti gli altri dettagli che non rientrano nelle categorie di annotazione.

Tra queste ultime sono segnalate anche le reference in live code su Bootstrap Italia, di modo tale che: 

- risultino chiari i comportamenti a livello di interazione; 
- risulti facilitato il riferimento di sviluppo per chi si occuperà di implementare il modello. 
