Interfaccia dell'aggregatore di musei per una rete o un polo museale
=========================================================================

Il sito aggregatore permette ad un ente (Rete o Polo museale) di raggruppare, in un unico sito, i link ai siti specifici dei musei di cui è composto. 

In questo modo, gli utenti possono avere una panoramica dei musei di uno specifico luogo ed altre informazioni aggregate come, ad esempio, le mostre in evidenza in quel periodo, ed essere facilitati nella creazione di un itinerario di viaggio.  

Il sito dell’aggregatore è costituito da una singola pagina ed è composta da: 

- Uno slim header in cui sono riportati il nome della Rete o Polo museale e l'elenco dei singoli musei e la possibilità di cambiare la lingua in cui viene visualizzato il sito; 
- Header con riportato il nome della Rete o Polo museale, il logo e i contatti social della Rete o Polo museale; 
- Hero di pagina con titolo, sottotitolo e immagine di background; 
- Sezione con le card di tutti i musei della Rete o Polo museale. Di ogni card sono esposti il nome del museo, l’indirizzo, il badge che riporta la tipologia di Luogo (Tassonomia Tipi di Luogo) e un’immagine rappresentativa. È presente la call to action “vai al sito del museo” che permette all’utente di atterrare nella homepage del sito del singolo museo; 
- Una sezione I musei in mappa in cui l’utente può visualizzare, all’interno della città, dove sono collocati i singoli musei appartenenti alla Rete o Polo museale;  
- Una sezione Le mostre in evidenza in cui la Rete o il Polo museale può mettere in rilievo fino ad un massino di 6 mostre che ritiene particolarmente significative. Ogni card riporta il nome della mostra, il periodo di esposizione, il luogo in cui è presente, una breve descrizione e il badge che riporta la tipologia di evento di cui si tratta (Tassonomia Tipi di Evento). Al click sull’intera card l’utente atterra sulla pagina “Mostra” all’interno del sito del singolo museo che la ospita. 
- Una sezione editoriale libera in cui la Rete o il Polo museale può mettere in evidenza informazioni particolarmente utili (ad esempio i biglietti cumulativi). Può essere presente una call to action che permette all’utente di atterrare all’interno di un flusso operativo (ad esempio “Acquista biglietti”). 
