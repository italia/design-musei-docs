Flusso di acquisto biglietti o prenotazione visite
======================================================
  
Nella Libreria UI del modello Musei puoi trovare le interfacce di un flusso di interazione che può essere impostato, a seconda delle esigenze, per creare una funzionalità di acquisto biglietti o prenotazione delle visite. 


Il flusso è composto da 8 passi: 

- **Passo 1: selezione dell’esperienza** - l’utente sceglie cosa sta acquistando o prenotando, ad esempio l'ingresso al museo o l'ingresso a una mostra; 
- **Passo 2: selezione del giorno e dell’orario** - l'utente sceglie i giorni e gli orari in base alle disponibilità presenti a sistema; 
- **Passo 3: selezione dei biglietti** - se si tratta di un flusso di acquisto, l’utente sceglie la tipologia e la quantità dei biglietti per l'esperienza selezionata (ad esempio, biglietti interi o ridotti, in base ai biglietti stabiliti da ciascun museo). Per un flusso di prenotazione, l'utente indica il numero di persone per le quali sta prenotando;
- **Passo 4: selezione di servizi aggiuntivi** - l'utente sceglie servizi aggiuntivi alla visita come, ad esempio, visite guidate, audioguide o guardaroba;
- **Passo 5: inserimento dei dati** - l'utente inserisce i dati di tutti i visitatori per cui vengono acquistati i biglietti o per cui viene effettuata la prenotazione;
- **Passo 6: riepilogo** - l'utente verifica tutte le informazioni inserite, con la possibilità di correggere eventuali errori; 
- **Passo 7: selezione del metodo di pagamento (solo per acquisto)** - l'utente sceglie se pagare tramite PagoPA o altre opzioni, come carta di credito;
- **Passo 8: pagamento (solo per acquisto e su sistema esterno)** - l'utente, su sistema esterno, inserisce eventuali altre informazioni e conclude l'operazione di pagamento;
- **Passo 9: conferma** - vengono riepilogati all’utente i dati del suo acquisto o della prenotazione ed esposti in pagina alcuni consigli per prepararsi al meglio alla visita. 
