=========
Homepage
=========

L’homepage è stata progettata per fornire agli utenti una panoramica esaustiva dell’offerta museale e i collegamenti rapidi ai contenuti più ricercati.

L’homepage del modello è composta da: 

- un **banner per avvisi**, come variazioni degli orari di visita, chiusure straordinarie o lavori di manutenzione;
- una **Hero di apertura** dove aggiungere una frase di payoff, dell'eventuale contenuto testuale breve, due pulsanti che rimandano alle pagine più significative del sito (ad esempio, le opere e le collezioni) e, nel caso in cui il museo sia composto da più luoghi, delle card che presentano l'immagine e il nome dei luoghi. Cliccando su una card, l'utente atterrerà sulla relativa pagina luogo;
- una sezione **Da sapere per la tua visita**, con una card con gli orari di apertura e una per gli indirizzi. Al click, l'utente atterrerà sulle pagine di secondo livello della sezione Organizza la visita “Orari, biglietti e visite guidate” e "Dove siamo";
- una sezione **In evidenza**, dove mettere in rilievo fino a 3 mostre ed eventi in corso o in programma e la call to action “Tutto su mostre ed eventi” che permette all’utente di visualizzare tutte le mostre e gli eventi nella pagina lista “Mostre ed eventi”;  
- una sezione **Immergiti nel museo**, dove mettere in evidenza fino ad un massimo di 6 oggetti esposti al suo interno, utili ad attrarre e incuriosire l’utente. È presente, inoltre, la call to action “Tutte le opere” che permette all’utente di atterrare nella pagina lista “Opere” in cui può visualizzare tutti gli oggetti presenti all’interno del museo;
- una sezione **Le ultime notizie**, dove presentare le ultime 3 notizie pubblicate in ordine cronologico inverso, dalla più alla meno recente;
- una sezione per l'**iscrizione alla newsletter**, dove l’utente può inserire la propria email;
- una sezione per i **feed social** che  presenta fino a un massimo di 3 contenuti pubblicati in ordine cronologico inverso, dal più recente al meno recente, e i link ai relativi profili social; 
- una sezione per **pubblicizzare come supportare il museo**, che rimanda alla pagina "Supporta il museo"; 
- La **funzionalità di valutazione della chiarezza informativa delle pagine**, che permette agli utenti di lasciare feedback utili all’ente per migliorare i contenuti del sito. 
