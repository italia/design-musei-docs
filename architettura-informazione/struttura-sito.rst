Per visualizzare la struttura del modello di sito di un museo, vai al Grafico dell’alberatura (PDF XXMB). 

 
A partire dall’homepage (livello 0), il modello si dirama in 4 sezioni principali:  

- **Organizza la visita**, con tutte le informazioni logistiche utili agli utenti per pianificare la visita al museo; 
- **Esplora il museo**, al cui interno è contenuto tutto ciò che l’utente può visitare e approfondire (collezioni, oggetti e artisti), le notizie e gli eventuali luoghi di cui è composto un museo; 
- **Mostre ed eventi**, che riporta tutta l’offerta museale di mostre ed eventi; 
- **Educazione e ricerca**, con l’offerta di attività educative e la possibilità di approfondire le attività di ricerca e pubblicazioni correlate al museo.


Queste sezioni sono articolate in più livelli. In particolare, presentano: 

- una pagina lista di primo livello, utile a dare una panoramica dei contenuti della sezione e a smistare la navigazione degli utenti verso i contenuti di loro interesse; 
- una serie di pagine liste di secondo livello, utili a dividere ulteriormente i contenuti della sezione in categorie specifiche; 
- le pagine foglia, ovvero le pagine di dettaglio di un contenuto specifico – come può essere un percorso di visita, un oggetto esposto all’interno del museo, un’attività didattica o una notizia. 

 
Altri contenuti che si diramano a partire dall’homepage, ma che non sono organizzati in sezioni strutturate come le 5 principali, sono: 

- Organizzazione, la sezione che presenta le informazioni amministrative sull'ente - come gli organi direttivi, il personale e le informazioni su come lavorare per il museo; 
- I contatti;
- Amministrazione trasparente;
- La dichiarazione di accessibilità; 
- L’informativa privacy;
- L’informativa cookie;
- La carta dei servizi o il Regolamento del museo;
- La pagina con le domande frequenti (FAQ);
- La mappa del sito.
