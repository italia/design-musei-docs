Sezione Mostre ed eventi
============================
La sezione presenta agli utenti l’offerta del museo in termini di mostre temporanee ed eventi, che sono due dei contenuti più ricercati dai visitatori di un museo. 

Al primo livello, la sezione presenta una pagina di lista di primo livello chiamata “Mostre ed eventi”. Al secondo livello sono invece presenti le relative pagine foglia. 

Per approfondire la struttura della sezione Mostre ed eventi, vai al Grafico dell’alberatura (PDF XXMB).

Per tutte le pagine di questa sezione del sito, è disponibile il relativo layout hi-fi su Figma che presenta la veste grafica della pagina e un esempio di contenuto. Vai al file del modello Musei sulla Community Figma, apri il file nelle tue bozze (Drafts) e scorri l’indice laterale fino a trovare il foglio «Mostre ed eventi».


Pagina lista di primo livello Mostre ed eventi 
--------------------------------------------------

La pagina di lista di primo livello “Mostre ed eventi” è la lista di tutte le mostre e gli eventi in corso e in programma.   

La pagina è composta da: 

- Una **Hero** con titolo di pagina "Mostre ed eventi"; 
- I **filtri** che permettono all’utente di filtrare i contenuti su pagina per: Luogo (nel caso in cui un museo è composto da più luoghi), Quando (fattore temporale, come Oggi, Questa settimana, Questo mese o Nei prossimi mesi) e Tipologia (dalla semplice distinzione tra "Mostra" e "Evento", a una classificazione più dettagliata seguendo la tassonomia Tipi di Evento).  
- L’**elenco** di tutte le mostre e gli eventi, presentati sotto forma di card con il titolo, il giorno/periodo, una breve descrizione, un'immagine rappresentativa e un badge che riporta la tipologia di evento, seguendo la stessa lista usata per il filtro. Sono esposti in pagina fino ad un massimo di 12 card ed è presente un elemento paginazione che permette all’utente di visualizzarne altri. Cliccando sulla card l’utente atterra nella pagina foglia dedicata alla singola mostra o evento; 
- La **funzionalità di valutazione della chiarezza informativa della pagina**, che permette agli utenti di lasciare feedback utile all’ente per migliorare i contenuti del sito.

Pagine foglia Mostra ed Evento 
-----------------------------------

Le pagine foglia “Mostra” ef “Evento” si basano sulla tipologia di contenuto “Mostra o Evento” descritta nel Documento di architettura dell’informazione (XXX KB) in cui vengono indicati gli attributi informativi necessari e l’ordine di presentazione degli stessi. La tipologia “Mostra o evento” è stata progettata per mettere in risalto le informazioni più ricercate dagli utenti dei musei riguardo a questi eventi, come il nome, informazioni logistiche come, ad esempio, gli orari, il costo e la modalità di acquisto dei biglietti o di prenotazione delle visite guidate e una galleria di foto o video particolarmente rappresentativi. 

Come ogni pagina del sito, le pagine foglia Mostra ed Evento presentano la **funzionalità di valutazione della chiarezza informativa** prima del footer, che permette agli utenti di lasciare feedback utile all’ente per migliorare i contenuti del sito. 
