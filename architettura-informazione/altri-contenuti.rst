Altri contenuti
================

Amministrazione trasparente 
-----------------------------

L’amministrazione trasparente è una sezione dei siti delle pubbliche amministrazioni, obbligatoria per legge, in cui vengono pubblicate tutte le informazioni sulle attività dell’amministrazione. I contenuti e la struttura della sezione Amministrazione Trasparente sono regolati dal `Decreto legislativo 14 marzo 2013, n. 33 <https://www.normattiva.it/uri-res/N2Ls?urn:nir:stato:decreto.legislativo:2013-03-14;33!vig=>`_. La sezione Amministrazione trasparente può essere una sottosezione del sito stesso o appartenente a un sottodominio. Deve essere accessibile dall’homepage del sito dell’ente, in particolare dal footer, e i contenuti devono essere indicizzati per essere reperibili anche tramite motori di ricerca terzi (es. Google). 

Alcuni dei contenuti obbligatori dell’Amministrazione trasparente saranno già disponibili nel sito dei musei. La struttura del sito e delle pagine del modello musei, infatti, sono state progettate per presentare le informazioni richieste della normativa, usando un’organizzazione più semplice e comprensibile per gli utenti. Questo non esonera dall’obbligo di predisporre una sezione Amministrazione Trasparente, ma permette agli enti di evitare la duplicazione di contenuti già presenti altrove, usando collegamenti ipertestuali. Non c’è obbligo di riportare anche sul sito i contenuti specifici dell’Amministrazione Trasparente che non rientrano nelle sezioni definite dall’architettura. Questi possono essere ospitati direttamente nella struttura dell’Amministrazione Trasparente. 

Per rendere i contenuti dell’Amministrazione trasparente interoperabili, è disponibile il relativo `profilo applicativo <https://schema.gov.it/semantic-assets/details?uri=https%3A%2F%2Fw3id.org%2Fitalia%2Fonto%2FTransparency>`_.

Dichiarazione di Accessibilità, Informativa privacy e Informativa cookie
--------------------------------------------------------------------------

Questi contenuti sono requisiti di legge. Per le indicazioni sulla struttura e i contenuti di queste pagine si rimanda alle normative in vigore nel capitolo Norme e requestiti legali.

Domande frequenti 
------------------------

Si consiglia di prevedere una pagina con le Domande frequenti (FAQ) come indicazione dell’eGovernment Benchmark, lo standard europeo di comparazione della qualità dei servizi digitali erogati dalle pubbliche amministrazioni. 

La pagina dovrebbe prevedere una barra di ricerca con cui è possibile filtrare velocemente i risultati su pagina. 


Mappa del sito 
------------------

La mappa del sito è uno strumento fondamentale per garantire l’accessibilità di un sito e di fornire una navigazione alternativa all’uso dei menu di navigazione. La pagina si presenta come una lista di titoli di pagina con i link alle pagine stesso e l’indicazione della gerarchia nella struttura del sito, facilmente leggibile dai software di accessibilità. 

Il foglio «Sistema di navigazione» del Documento di architettura (ODS 165MB) offre un esempio di come strutturare la mappa di un sito. 

Si sconsiglia di includere nella mappa del sito i collegamenti alle pagine di contenuti editoriali come notizie ed eventi, in quanto contenuti che diventano velocemente obsoleti e che potrebbero poi creare una lista di pagine molto lunga e difficile da navigare. Per queste sezioni, si consiglia di fornire i link solo alle pagine lista di categoria (ad esempio, la pagina Notizie). 
