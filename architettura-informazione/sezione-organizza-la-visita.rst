Sezione Organizza la visita
==============================

La sezione risponde al bisogno degli utenti di recuperare le informazioni necessarie a pianificare una visita al museo.

Al primo livello, la sezione presenta una pagina di lista di primo livello Organizza la visita. 

 

Al secondo livello, la sezione si dirama in: 

- Orari, biglietti e visite guidate (pagina foglia);
- Dove siamo (pagina foglia);
- Percorsi di visita (pagina lista di secondo livello);
- Servizi (pagina lista di secondo livello);
- Accessibilità (pagina foglia);
- Regole per i visitatori (pagina foglia).


Direttamente sotto la pagina lista di secondo livello Percorsi, sono presenti le pagine foglia dei singoli percorsi, create seguendo le indicazioni della tipologia di contenuto “Percorso”. 

Direttamente sotto la pagina lista di secondo livello Servizi, sono presenti le pagine foglia dei singoli servizi, create seguendo le indicazioni della tipologia di contenuto “Servizio”. 

Per approfondire la struttura della sezione Organizza la visita, vai al `Grafico dell’alberatura (PDF 3.6MB) <https://designers.italia.it/files/resources/modelli/musei-civici/Alberatura-ModelloMusei-DesignersItalia.pdf>`_. 


Pagina lista di primo livello Organizza la visita 
---------------------------------------------------------

La pagina di lista di primo livello “Organizza la visita” ha lo scopo di dare una panoramica all’utente di tutte le informazioni necessarie per pianificare una visita al museo. 


La pagina è composta da: 

- Una sezione **Hero** con titolo, una descrizione breve che introduce l’utente alla pagina e ai suoi contenuti ed è possibile avere un’immagine di background; 
- Una sezione divisa in due colonne in cui compaiono due card: **Orari e Dove siamo**. Nella prima card Orari, il museo può mettere in evidenza i luoghi di cui è composto con i relativi orari di apertura del giorno odierno e la call to action “Scopri di più” che permette all’utente di ottenere maggiori dettagli nella pagina foglia “Orari, biglietti e visite guidate”. Nella seconda card Dove siamo, saranno esposti i luoghi di cui è composto il museo con i relativi indirizzi e la call to action “Scopri di più” che permette all’utente di ottenere maggiori dettagli nella pagina foglia “Dove siamo”.  
- Una banner **Percorsi di visita** in cui sono presenti il titolo, il sottotitolo e il link alla pagina lista Percorsi. È possibile inserire un’immagine di background significativa dei percorsi del museo; 
- Una sezione **I luoghi del museo** che esisterà solo nel caso in cui il museo sia composto da più luoghi. In questa sezione saranno esposte le card di tutti i luoghi e ognuna di esse sarà composta da un’immagine significativa, il nome del luogo e una breve descrizione. Cliccando ciascuna card luogo l'utente atterrerà nella pagina di dettaglio relativa a ciascun luogo. 
- Una sezione **Servizi**, in cui vengono messi in evidenza fino a un massimo di 3 servizi più rilevanti per il museo. I servizi che richiedono un maggiore livello di approfondimento hanno una pagina foglia dedicata che l’utente può raggiungere cliccando la call to ation “Scopri di più”. È presente una call to action “Tutti i servizi” che permette all’utente di atterrare nella pagina lista Servizi in cui visualizzare tutti i servizi del museo.  
- Una sezione **Durante la visita**, divisa in due colonne, in cui compaiono due card: **Accessibilità e Regole per i visitatori**. Entrambe le card rimandano alle relative pagine foglia dove trovare maggiori informazioni a riguardo.
- Una sezione **Contatti** in cui sono esposti i principali punti di contatto del museo utili all’utente per ricevere informazioni o effettuare eventuali prenotazioni. 
- Una sezione **Vuoi supportare il museo**, che rimanda ad una pagina con la spiegazione dei modi con cui si può supportare il museo (ad esempio tramite donazioni o membership); 
- La **funzionalità di valutazione della chiarezza informativa delle pagine**, che permette agli utenti di lasciare feedback utili all’ente per migliorare i contenuti del sito.

È disponibile il layout hi-fi della pagina Organizza la visita. Vai al file del modello Musei sulla Community Figma, apri il file nelle tue bozze (Drafts) e scorri l’indice laterale fino a trovare il foglio «Organizza la visita».

Pagina foglia Orari, biglietti e visite guidate
--------------------------------------------------

La pagina foglia “Orari, biglietti e visite guidate” ha lo scopo di esporre all’utente tutte le informazioni per la prenotazione della visita al museo in maniera approfondita e dettagliata. La struttura è quella di un template di pagina generico in cui è riportato contenuto testuale ma anche tabellare come le tabelle del costo dei biglietti per le varie tipologie di visitatore (individuale, gruppi o scuole). 

La pagina è composta da: 

- Una sezione **Hero** con titolo della pagina e descrizione; 
- Un **indice laterale** sticky che riporta le voci delle sezioni di pagina e ognuna di esse funziona da àncora in pagina; 
- Il **corpo di pagina**, che può essere organizzato per ospitare i seguenti contenuti: **Orari** (incluse aperture e chiusure straordinarie), **Biglietti individuali**, **Riduzioni e convenzioni**, **Biglietti per gruppi e famiglie**, **Biglietti per le scuole**, **Visite guidate e audioguide**, i **Contatti** per chiedere informazioni o prenotare le visite. Se l'ente dispone di un servizio online di acquisto biglietti o prenotazione visite, è utile aggiungere una call to action "Acquista biglietti" per rimandare l'utente al flusso di acquisto o prenotazione online;
- La **funzionalità di valutazione della chiarezza informativa delle pagine**, che permette agli utenti di lasciare feedback utili all’ente per migliorare i contenuti del sito.

È disponibile il layout hi-fi della pagina Orari, biglietti e visite guidate. Vai al file del modello Musei sulla Community Figma, apri il file nelle tue bozze (Drafts) e scorri l’indice laterale fino a trovare il foglio «Organizza la visita».

Pagina foglia Dove siamo 
--------------------------------

La pagina foglia di secondo livello “Dove siamo” ha lo scopo di presentare agli utenti la posizione, l’indirizzo e le informazioni su come raggiungere il museo con i mezzi pubblici e privati. Nel caso in cui il museo sia composto da più luoghi, comparirà l’elenco di tutti i luoghi con annessi gli indirizzi e le informazioni su come raggiungerli. 

La pagina è composta da: 

- Una sezione **Hero** con titolo della pagina e descrizione; 
- La **mappa interattiva**, che mostra la posizione del museo e di eventuali altre sedi e luoghi del museo; 
- Il **dettaglio delle informazioni**, che si presenterà come un elenco nel caso in cui il museo sia composto da più luoghi. Per ogni luogo, sarà presente: il **nome** del museo o del luogo, l'**indirizzo**, le **indicazioni su come raggiungerlo con i mezzi propri o pubblici** e le informazioni circa l’**accessibilità degli accessi**, con un link alla pagina foglia Accessibilità per approfondire la tematica;
- La **funzionalità di valutazione della chiarezza informativa delle pagine**, che permette agli utenti di lasciare feedback utili all’ente per migliorare i contenuti del sito.

È disponibile il layout hi-fi della pagina Dove siamo. Vai al file del modello Musei sulla Community Figma, apri il file nelle tue bozze (Drafts) e scorri l’indice laterale fino a trovare il foglio «Organizza la visita».

Pagina lista di secondo livello Percorsi di visita 
--------------------------------------------------------

La pagina lista di secondo livello “Percorsi di visita” ha lo scopo di presentare agli utenti una panoramica dei percorsi di visita che possono svolgere nel museo. 

La pagina è composta da: 

- Una sezione **Hero** con titolo della pagina e descrizione; 
- I **filtri di ricerca**: il filtro Durata, che consente di selezionare i percorsi in base alla loro durata, e, nel caso in cui un museo sia composto da più luoghi, il filtro Luogo che permette di selezionare i percorsi correlati a luoghi specifici del museo;
- L’**elenco di tutti i Percorsi di visita**, presentati tramite card che collegano alle relative pagine foglia. Possono comparire fino ad un massimo di 12 card e ognuna comprende un’immagine significativa, il nome del percorso, una breve descrizione e l’indicazione della durata. Nel caso in cui dovessero essere richiamati dalla ricerca più di 12 percorsi, comparirà al termine dell'elenco un elemento di paginazione; 
- La **funzionalità di valutazione della chiarezza informativa della pagina**, che permette agli utenti di lasciare feedback utile all’ente per migliorare i contenuti del sito. 

È disponibile il layout hi-fi della pagina Percorsi di vista. Vai al file del modello Musei sulla Community Figma, apri il file nelle tue bozze (Drafts) e scorri l’indice laterale fino a trovare il foglio «Organizza la visita».
