Sezione Educazione e ricerca
===============================
La sezione risponde al bisogno degli utenti di ottenere informazioni su ciò che offre il museo in termini di Attività educative, di ricerca e le pubblicazioni ad esso correlate. 

Al primo livello, la sezione presenta una pagina di lista di primo livello Educazione e ricerca. 
 
Al secondo livello, la sezione si dirama in: 

- Attività educative (pagina lista), al di sotto della quale saranno presenti le relative pagine foglia delle attività educative;

- Attività di ricerca e pubblicazioni (pagina lista), al di sotto della quale saranno presenti le relative pagine foglia delle attività di ricerca e delle pubblicazioni.

Per approfondire la struttura della sezione Educazione e ricerca, vai al Grafico dell’alberatura (PDF XXMB). 

Per tutte le pagine di questa sezione del sito, è disponibile il relativo layout hi-fi su Figma che presenta la veste grafica della pagina e un esempio di contenuto. Vai al file del modello Musei sulla Community Figma, apri il file nelle tue bozze (Drafts) e scorri l’indice laterale fino a trovare il foglio «Educazione e ricerca».


Pagina lista di primo livello Educazione e ricerca 
-----------------------------------------------------

La pagina di lista di primo livello “Educazione e ricerca” permette agli utenti di scoprire quali attività educative si possono svolgere al museo e quali sono le attività di ricerca in cui il museo è coinvolto, incluse eventuali pubblicazioni. 

La pagina è composta da: 

- Una **Hero** con titolo e breve descrizione che introduce alla pagina e ai suoi contenuti; 
- Una **sezione di smistamento ai contenuti**, organizzata su due colonne, che presenta due tipologie di card: le **card che portano alle lista delle attività educative**, divise per tipi di target (ad esempio "Bambini", "Scuole", "Famiglie", al cui click si atterrerà sulla pagina lista di secondo livello "Attività educative" già filtrata per il target specifico) e **una card che porta alla lista delle attività di ricerca e pubblicazioni**.
- Una sezione **Le ultime notizie**, in cui presentare le ultime 3 notizie in ordine cronologico inverso (dalla più alla meno recente) riguardanti le attività educative o le attività di ricerca e pubblicazioni. È presente la call to action “Tutte le notizie su Educazione e ricerca” che permette all’utente di atterrare nella pagina lista “Notizie” prefiltrata per questa tematica.  
- Una sezione **Vuoi supportare il museo**, che rimanda ad una pagina con la spiegazione dei modi con cui si può supportare il museo (ad esempio, tramite donazioni o membership); 
- La **funzionalità di valutazione della chiarezza informativa delle pagine**, che permette agli utenti di lasciare feedback utili all’ente per migliorare i contenuti del sito.

Pagine lista di secondo livello Attività educative e Attività di ricerca e pubblicazioni
--------------------------------------------------------------------------------------------
Queste pagina lista raccolgono i collegamenti a tutte le pagine foglia afferenti a quella specifica categoria di contenuto. 

Le pagine sono composte da:

- Una **Hero** con titolo della pagina; 
- La barra dei **filtri** che permettono all’utente di filtrare i contenuti per: Target, Tipologia, Durata e Luogo per le attività educative; Tipologia (Attività di ricerca o Pubblicazione) per le Attività di ricerca e pubblicazioni; 
- L’**elenco dei contenuti**, sotto forma di card, che presentano: per le **attività educative**, un'immagine di riferimento, il nome dell'attività, l’indicazione di dove si svolge, il target di riferimento, la durata e un badge con la tipologia di attività (sulla base della Tassonomia Tipi di Attività educativa); per le **Attività di ricerca e pubblicazioni**, il titolo dell’attività di ricerca o pubblicazione, nome degli autori e badge con il riferimento alla tipologia (Attività di ricerca oppure Pubblicazione). Sono esposte in pagina fino ad un massimo di 12 card ed è presente un elemento paginazione che permette di visualizzarne ulteriori. 
- La funzionalità di valutazione della chiarezza informativa della pagina, che permette agli utenti di lasciare feedback utile all’ente per migliorare i contenuti del sito.

Al click su una card della lista, l’utente atterra nella pagina foglia dedicata alla singola attività educativa, alla singola attività di ricerca o alla singola pubblicazione.

Pagine foglia Attività educativa e Attività di ricerca o pubblicazione
--------------------------------------------------------------------------

Le pagine foglia “Attività educativa” e le pagine foglia “Attività di ricerca o pubblicazione” si basano sulle tipologie di contenuto “Attività educativa” e “Attività di ricerca o pubblicazione” descritte nel Documento di architettura dell’informazione (XXX KB) in cui vengono indicati gli attributi informativi necessari e l’ordine di presentazione degli stessi. 

La tipologia “Attività educativa” è stata progettata per mettere in risalto le informazioni più ricercate dagli utenti dei musei riguardo a queste attività, come il nome, informazioni logistiche come, ad esempio, gli orari, il costo e la modalità di prenotazione, una galleria di foto o video rappresentativi ed eventuali materiali scaricabili in preparazione all’attività. 

La tipologia “Attività di ricerca o pubblicazione” è stata progettata per mettere in risalto le informazioni più ricercate dagli utenti dei musei riguardo a queste attività, come il titolo, gli autori ed eventuali link per approfondimenti. 

Come ogni pagina del sito, le pagine foglia “Attività educativa” e la pagina foglia “Attività di ricerca o pubblicazione” presentano la funzionalità di valutazione della chiarezza informativa prima del footer, che permette agli utenti di lasciare feedback utile all’ente per migliorare i contenuti del sito. 
