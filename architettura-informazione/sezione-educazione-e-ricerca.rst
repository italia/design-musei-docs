Sezione Educazione e ricerca
------------------------------
La sezione risponde al bisogno degli utenti di ottenere informazioni su ciò che offre il museo in termini di Attività educative, di ricerca e le pubblicazioni ad esso correlate. 

Al primo livello, la sezione presenta una pagina di lista di primo livello Educazione e ricerca. 
 
Al secondo livello, la sezione si dirama in: 

- Attività educative (pagina lista), al di sotto della quale saranno presenti le relative pagine foglia delle attività educative;

- Attività di ricerca e pubblicazioni (pagina lista), al di sotto della quale saranno presenti le relative pagine foglia delle attività di ricerca e delle pubblicazioni.

Per approfondire la struttura della sezione Educazione e ricerca, vai al Grafico dell’alberatura (PDF XXMB). 

Per tutte le pagine di questa sezione del sito, è disponibile il relativo layout hi-fi su Figma che presenta la veste grafica della pagina e un esempio di contenuto. Vai al file del modello Musei sulla Community Figma, apri il file nelle tue bozze (Drafts) e scorri l’indice laterale fino a trovare il foglio «Educazione e ricerca».


Pagina lista di primo livello Educazione e ricerca 
-----------------------------------------------------

La pagina di lista di primo livello “Educazione e ricerca” permette agli utenti di scoprire quali attività educative possono svolgere al museo, in base alle diverse tipologie di target, e di avere una panoramica sulle attività di ricerca e pubblicazioni che sono correlate al museo. 

La pagina è composta da: 

- Una **Hero** con titolo e breve descrizione che introduce alla pagina e ai suoi contenuti; 

- Una sezione su due colonne che presenta due tipologie di card: divisa in tante parti quanti sono i target a cui si rivolge il museo in termini di attività educative e una parte dedicata alle attività di ricerca e pubblicazioni. Nella pagina è riportato un esempio e sono presenti i banner Per le scuole, Per i bambini e ragazzi, Per le famiglie. Al click su ciascun banner dedicato al singolo target, l’utente atterra nella pagina lista di secondo livello Attività educative prefiltrata per questa tipologia di utenti. Invece, al click sul banner Attività di ricerca e pubblicazioni, l’utente atterra nell’omonima pagina lista di secondo livello.  

Una sezione Le ultime notizie, in cui il museo può mettere in rilievo fino a 3 notizie scelte editorialmente riguardanti le attività educative o le attività di ricerca e pubblicazioni. È presente la call to action “Tutte le notizie su Educazione e ricerca” che permette all’utente di atterrare nella pagina lista “Notizie” prefiltrata per questa tematica.  

Una sezione Vuoi supportare il museo, che rimanda ad una pagina con la spiegazione dei modi con cui si può supportare il museo (ad esempio tramite donazioni o membership); 

La funzionalità di valutazione della chiarezza informativa delle pagine, che permette agli utenti di lasciare feedback utili all’ente per migliorare i contenuti del sito; 
